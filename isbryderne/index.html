<!doctype html>
<html lang="da">
    <head>
        <meta charset="utf-8">
        <meta http-equiv="x-ua-compatible" content="ie=edge">
        <meta name="viewport" content="width=device-width, initial-scale=1">
        <meta name="description" content="Isbryderne isbjørn og danbjørn. Danske isbrydere.">
        <title>Isbryderne</title>
        <link rel="stylesheet" href="../style/main.css" type="text/css">
    </head>
    <body>
        <div>
            <main class="box" role="main">
                
                    <div class="logo">
                        <a href="../">Til forsiden</a>
                    </div>
                
                <h1 class="title">Isbryderne</h1>
                
<div class="box toc"><div class="header">Indhold</div>
<ul>
<li><a href="#isbrydere">Isbrydere</a><ul>
<li><a href="#teknologi">Teknologi</a></li>
</ul></li>
<li><a href="#danbjørn-klassen">Danbjørn-klassen</a><ul>
<li><a href="#specifikationer">Specifikationer</a></li>
</ul></li>
</ul>
</div>
<h1 id="isbrydere">Isbrydere</h1>
<p>En isbryder er et skib særligt konstrueret til at bryde is på f.eks. en flod eller på havet. Denne isbrydning sker for at sikre, at skibstrafikken kan fortsætte sin drift. Man bryder en sejlrende, som skibene kan benytte sig af.</p>
<p>I dag har de største isbrydere et deplacement på 25.000 tons, og deres nukleare fremdrivningsmaskineri producerer ca. 60 megawatt. Isbrydere med traditionelt fremdrivningsmaskineri (enten dieselfremdrivning eller diesel-elektrisk fremdrivning), producerer ca. det halve.</p>
<p>Den første isbryder menes at være den russiske isbryder Pilot fra Kronstadt, bygget i 1864. Efterfølgende byggede de fleste nationer med isdækkede havområder isbrydere, der gradvist blev større og stærkere.</p>
<h2 id="teknologi">Teknologi</h2>
<p>De primære konstruktionsforskelle på isbrydere og “almindelige” skibe er:</p>
<ol>
<li>Forstærket skrog; især fortil, da meget af trykket fra isen ligger her. Dette vil ofte være ved kortere afstand mellem spanterne og tykkere stålplader på klædningen.</li>
<li>Isbryderstævn, der gør at skibet glider op på isen og bruger egenvægten til at bryde den.</li>
<li>Store langsomme skruer; store skruer giver et større moment. Til gengæld skal der større effekt til at skabe den samme fremdrivningshastighed som med en mindre skrue. Dette betyder ikke så meget, da isbrydningstjeneste normalt foregår med lave hastigheder.</li>
<li>Høj aptering; således at skibsføreren har et bedre udsyn over isen.</li>
</ol>
<p>Isbryderne kan ud over dette være udstyret med forskellige systemer, der kan lette isbrydningen. Som eksempler kan nævnes et krængningssystem (enten vandtanke, hvor vandet trykkes fra side til side – eller store pumper, der pumper vandet under isen over på – skiftevis – den anden side af isbryderen), dampdyser (hvor der blæses dampbobler ud under isen, som får den til at krakelere) eller helikopter til isrekognoscering.</p>
<h1 id="danbjørn-klassen">Danbjørn-klassen</h1>
<p>Danbjørn-klassen bestod af 2 isbrydere, der hørte under Søværnet.</p>
<p>Isbryderne lå det meste af året på Flådestation Frederikshavn, hvor de hvert efterår fik en kortere sejlads, der virkede som forskole til eventuelt isbrydning om vinteren. Skibene lå fra den 15. december til 31. marts på kort varsel. Den faste besætning på hvert skib bestod af fire mand, og de resterende 22 skulle findes fra år til år blandt søværnets personel. Hvis situationen udviklede sig til en truende isvinter ville skibene få proviant og brændstof om bord så de ligger klar til udrykning. Udgifterne til isbryderne blev dækket af de danske havne og skibe, der anløber disse, ved hjælp af isafgifter som pålægges handelsskibe med en bruttotonnage på over 150 ton. Sidste gang alle 3 isbrydere var i aktion var i vinteren 1995-96.</p>
<p>Danbjørn har været brugt som søopmålingsskib i flere omgange i perioden 1978 – 80. Isbryderne hørte indtil 1. januar 1996 under Erhvervsministeriet, men blev ved forsvarsforliget 1995-1999 overført til Søværnet.</p>
<p>Det blev den 22. juni 2010 besluttet at nedlægge Søværnets isbrydertjeneste. Den 24. januar 2013 blev de to isbrydere i klassen samt Søværnets tredje isbryder A553 Thorbjørn sat til salg af Forsvaret. Den 22. marts 2013 blev kommandoen strøget på alle Forsvarets isbrydere. I 2019 var Danbjørn og Isbjørn stadig ikke solgt.</p>
<h2 id="specifikationer">Specifikationer</h2>
<table>
<tbody>
<tr class="odd">
<td>Deplacement:</td>
<td>3.685 tons</td>
</tr>
<tr class="even">
<td>Længde:</td>
<td>77 meter</td>
</tr>
<tr class="odd">
<td>Bredde:</td>
<td>17.20 meter</td>
</tr>
<tr class="even">
<td>Dybgang:</td>
<td>6 meter</td>
</tr>
<tr class="odd">
<td>Fremdrift:</td>
<td>6 stk. B&amp;W Dieselmotor 11.880 Hk<br />
4 stk. Elektromotorer 8.679 kW<br />
4 stk. Skruer</td>
</tr>
<tr class="even">
<td>Fart:</td>
<td>18 knob</td>
</tr>
<tr class="odd">
<td>Besætning:</td>
<td>26 mand</td>
</tr>
<tr class="even">
<td>Sensorpakke</td>
<td>Furuno navigationsradar</td>
</tr>
<tr class="odd">
<td>Mindre både om bord</td>
<td>1 stk. Gummibåd</td>
</tr>
</tbody>
</table>
<p><br />
</p>
<div>
<img src="../images/isbryderne.jpg" alt="Isbryderne" />
<p><em>Isbjørn og Danbjørn</em></p>
</div>
            </main>
        </div>
    </body>
</html>
